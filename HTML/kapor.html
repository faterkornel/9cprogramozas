<!DOCTYPE html>
<html>
<head>
	<meta charset="utf-8">
	<title>Minden a kaporról</title>
	<link rel="stylesheet" href="kapor.css">
</head>
<body>
	<img src="cim.png" id="cim">
	<p><a href="#1.">Története</a> | <a href="#2.">Gyógyhatás</a> | <a href="#3.">Vásárlási tanács</a> | <a href="#4.">Felhasználás</a> | <a href="#5.">Receptek</a></p>
	<p>	Az uborkafűnek is nevezett egynyári, illatos fűszernövényünk az 
	ernyősvirágzatúak családjának tagja. Ismertebb rokonai a petrezselyem, a 
	sárgarépa és a köménymag.</p>
	<p>
	<h2 id="1.">A kapor története</h2></p> <img src="noveny.jpg" id="noveny">
	<p>A kapor Spanyolország és Portugália partjaitól a Földközi-tenger vidékén át 
	egészen Dél-Oroszországig őshonos, és vadon jelenleg is megterem. Egy 
	svájci, tóparti település régészeti feltárása során bizonyítást nyert, hogy 
	termesztése az újkőkorban kezdődött, de ókori egyiptomi írások is említik, 
	valamint kedvelt volt a görögök és a rómaiak körében is. Utóbbiaknál 
	egyrészt a tehetősség jelképe volt, másrészt mint egészséges fűszernövényt 
	is nagyra tartották. Hippokratész a fehérborban megfőzött, mézzel édesített 
	kapormag-készítményt szájöblögetésre javasolta, harci sebesülésekre, a sebek 
	begyógyítására pedig pirított kapormag-töretet alkalmaztak.</p>
	<p>A középkorban a kaprot bájitalok készítéséhez, gonosz varázslatok kivédése 
	ellen használták, az 1570-es években azonban már mint közönséges kerti 
	fűszernövényt említik a leírások. Napjainkban a kapor elsősorban 
	Észak-Afrika, Oroszország és Skandinávia konyhájában kap fontos szerepet.</p>
	<p><h2 id="2.">A kaporfogyasztás előnyei</h2></p>
	<p>A kapor legismertebb tulajdonsága nyugtató hatása. Illóolaja ellazítja az 
	izmokat, különösen az emésztőrendszer izmait. Évszázadok óta használják 
	gyomorrontás, puffadás, bélgörcsök, hányinger kezelésére, kisgyermekek 
	hascsikarásának enyhítésére. Csökkenti a gyomor és a belek puffadását, de 
	serkenti a tejelválasztást is.</p>
	<p>Az ásványi anyagok közül igen sokat tartalmaz vasból, mangánból és 
	kalciumból. Enyhíti a csontritkulás és reumatikus ízületi gyulladás 
	tüneteit. Három evőkanálnyi kapormag több kalciumot tartalmaz, mint egy jó 
	pohár tej, vitaminjai közül pedig a C-vitamin a legfontosabb.</p>
	<p>Említésre méltó még élelmi rosttartalma, amellyel hozzájárul az 
	emésztőrendszer kielégítő működéséhez. A kapor illóolajai megállítják a 
	káros baktériumok termelődését – antibakteriális hatása megközelíti a 
	fokhagymáét. Antioxidáns vegyületei (monoterpének és flavonoidok) 
	semlegesítik a szervezetbe jutott szabadgyököket és más, rákkeltő hatású 
	anyagokat. A gazdag összetétel ellenére a kapor alacsony kalóriatartalmú
	 étrend-termék. 100 g termék 40 kcal-t tartalmaz. A kapor tápértéke:</p>
	<p id="a">víz  &nbsp;85,5 g</p>
	<p id="b">szénhidrátok &nbsp;6,3 g</p>
	<p id="c">hamu &nbsp;2,3 g</p>
	<p id="d">fehérjék &nbsp;2,5 g</p>
	<p id="e">diétás rost &nbsp;2,8 g</p>
	<p id="f">zsír &nbsp;0,5 g</p>
	<p><h2 id="3.">Mire figyeljünk kapor vásárláskor?</h2></p>
	<p>A friss kapor íze és illóolajtartalma mindenképpen felülmúlja a szárítottét; 
	ezért ha lehet, frisset válasszunk. Mivel szedés után igen hamar 
	fonnyadásnak indul, a csak kissé fonnyadtat bátran megvásárolhatjuk. A 
	sárgásra fakult, laposra aszalódott kapor viszont már régi szedésű; 
	keressünk inkább szárítottat helyette.</p>
	<p>A friss kaprot mindig tegyük be a hűtőszekrénybe. Lazán tekerjük nedvesített 
	konyharuhába, vagy állítsuk vízbe.</p>
	<p><h2 id="4.">Hogyan használjuk fel a kaprot?</h2></p>
	<ul>
		<p><li>A kapor jellegzetes ízét illóolajainak köszönheti, amelyet a növény minden 
			része termel. Ezek védelme érdekében csak egy-két perccel tálalás előtt 
			adjuk az ételhez.</p></li>
		<p><li>A levél kellemes, friss ízt kölcsönöz leveseknek, salátáknak, halételeknek. 
			Próbáljuk ki sajtételekhez, sajtos tésztaféleségekhez, tojásos salátákhoz. 
			Igen jól harmonizál burgonyával. Segítségével remek fűszervaj készíthető. 
			Húsokhoz és zöldséges ragukhoz is remek. A skandináv konyhában a kapor 
			halételek gyakran kizárólagos fűszere.</p></li>
		<p><li>A magokat savanyított zöldségek készítéséhez, húsok pácolásához, raguk és 
			zöldségételek ízesítéséhez használhatjuk. Próbáljuk ki rizottókhoz, süssük 
			kenyérbe, ízesítsünk vele gyökérzöldségekből készült kását. A teljesen 
			kiszárított, ledarált magokkal sót helyettesíthetünk.</li></p>
		<p><li>A kinyílt virágtányér kiváló ízt ad olajnak, ecetnek.</li></p>
		<p><li>A kapor két-három napnál tovább nem tartható el. A friss szárat és 
			leveleket érdemes ollóval gyorsan felvagdalni, majd kisebb-nagyobb adagokban 
			lefagyasztani. Ez a fajta tartósítás szinte változatlan formában őrzi meg a 
			növény ízvilágát. A vastag szárak és magok inkább szárításra alkalmasak.</li></p>
	</ul>
	<p><h2 id="5.">Receptek</h2></p>
	<p>Próbáljuk ki az alábbiakat:</p>
	<ol>
		<p><li>Frissítő ízű mártogatóst kapunk, ha az összevágott leveleket reszelt 
		uborkával natúr joghurtba keverjük.</li></p>
	<p><li>Lazac és pisztráng elkészítésekor használjuk bátran a kaprot. E halféleségek 
		és a kapor íze remekül összeillik.</li></p>
	<p><li>Tegyük szendvicsbe saláta mellé vagy ahelyett.</li></p>
	<p><li>A kapormag emésztést elősegítő hatása közismert. Nagyobb vendégség 
		alkalmával, nehéz ételek mellé helyezzünk az asztalra kis tálkában belőle. 
		Gyomrunk működésének serkentése mellett friss leheletet is biztosít.</li></p>
	</ol>
	<p><h3>Kaporleves</h3></p>
	<p class="felköver">Hozzávalók:</p>
	<ul>
	<p><li>1 csokor friss kaporlevél apróra vágva</li></p>
	<p><li>3 evőkanál vaj</li></p>
	<p><li>6 dl erőleves (alaplé vagy víz)</li></p>
	<p><li>2 dl tejföl</li></p>
	<p><li>2 evőkanál teljes kiőrlésű liszt</li></p>
	<p><li>1 evőkanál méz</li></p>
	</ul>
	
	<p class="felköver">Elkészítés:</p>
	<p>A vajat olvasszuk fel. Tegyük bele a kaprot, és sűrű 
	kevergetéssel pároljuk kettő percig. Adjuk hozzá az alaplevet és forraljuk 
	fel. Közben a tejfölből, mézből és a lisztből készítsünk habarást, amivel 
	behabarjuk a levest. Langyosan és melegen egyaránt tálalhatjuk.</p>
</body>
</html>